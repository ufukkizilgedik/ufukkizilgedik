---
author: "Ufuk"
title: "Yarınki gezi planımız hakkında"
date: "2024-09-18"
description: "Açıklayabilirim; geçerli zaruratlarım var"
tags: ["gezi", "yan çiziş"] 
ShowToc: false
---

Abim selamlar,

Biliyorum yarınki buluşmamızda antant kaldık lakin bazı hususları ileriye sürerek etkinliğimizi daha ileri bir tarihte gerçekleştirmeyi önermek, senden rica etmek istedim.

Bildiğin gibi bir süredir spor salonuna gidiyorum ve bir PT ile çalışıyorum. Vücudum alışık olmadığı için (yaş olarak da artık pek genç değilim, o da var tabi) ayrı bir yorgunluğa sebep oluyor. Gün içerisinde uyuyakalıyorum, bugün de öyle oldu. Zamanla bu disipline alışacağım ve enerjim artacak muhakkak, zaten bu spor şeyinin benim için anlamı da bu. Fakat henüz o noktaya gelebilmiş değilim. Gün boyunca da yorgunluğum devam ediyor.

Daha enerjik ve hazır olduğum bir zamanda görüşürsek, hem daha fazla keyif alabiliriz hem de sana ayak uydurabilirim, bitap düşmeden. Lütfen bu erteleme talebi, bu geziye ilgisizliğim olarak okunmasın. Aksine, çok ilgimi çekiyor ve senin mekanlar, tarih vesaire konulardaki bilgilerinden de her zaman etkileniyor ve faydalanıyorum. Bunun da son derece keyif verici olacağından kuşkum yok.
Velhasıl, biraz ertelesek bu gezimizi olmaz mı? Çok değil, en fazla 1-2 ay diyorum. O zamana kadar dinç ve kaslı olabilirim diye ümid ediyorum.

Hafif depresif karakterim sebebiyle “Sabah şimdi kim kalkıp Üsküdar’a gidecek, dev yorar.” şeklinde düşünceler de bazen zihnimi bulandırıyor, yalan diyemem. Ama bu tarz kaçış eğilimlerimi zamanla biraz törpülemeye çalıştım, bu fikri de başımdan savdım. Daha salim kafayla düşündüğümde de, geziden alacağımız verim bakımından daha ileri bir tarihin daha güzel olacağına inandım.
Elbette, Bu son dakika yan çizmenin tatsız olduğunun farkındayım. Anlayışına sığınıyorum.

Sevgiler,

Ufuk


